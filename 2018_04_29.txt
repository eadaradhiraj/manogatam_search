मम प्रियाः देशवासिनः! नमस्कारः। नातिचिरम् एप्रिलमासे चतुर्थः पञ्चदश-दिनाङ्कं यावत् ऑस्ट्रेलिया-देशे एकविंशति-तमः राष्ट्र-मण्डलीयाः क्रीडा-स्पर्धाः आयोजिताः। भारत-सहिताः विश्वस्य एकसप्ततिः देशाः आसु क्रीडा-स्पर्धासु सहभागित्वम् आवहन्। यदा एतावत् बृहत् आयोजनं भवेत्, अशेष-विश्वस्मात् समागताः सहस्रशो हि क्रीडकाः अत्र सहभागित्वम् आवहन्तः सन्ति, कल्पयितुं शक्नुमः यत् कीदृशो नु परिवेशः भवेत्? ऊर्जा, शक्तिः, उत्साहः, आवेगः आशाः, आकाङ्क्षाः, किञ्चित् विशिष्टं प्रदर्शयितुं शिव-सङ्कल्पः - यदा एतादृशः परिवेशो भवेत्, तदा को नाम अस्मात् आत्मानं पृथक् स्थापयितुं शक्नुयात्। अयं हि एतादृशः कालः आसीत् यदा प्रतिदिनम् अशेषदेशस्य नागरिकाः विचारयन्ति स्म यदद्य कः कः क्रीडकः क्रीडिष्यति? भारतस्य प्रदर्शनं कीदृशं भविष्यति? वयं कति पदकानि जेष्यामः? एतत् सर्वं सुतरां स्वाभाविकमपि आसीत्। अस्माकं क्रीडकाः अपि देशवासिनाम् आकाङ्क्षानुसारं भद्रतरं प्रदर्शनं कृतवन्तः, तथा च, अनुक्रमं पदकानि विजितवन्तः। भवतु नाम लक्ष्यवेधो वा मल्ल-युद्धम्, भवतु तत् भारोत्तोलनम् वा table-tennis-स्पर्धा, आहोस्वित् badminton-स्पर्धा ; भारतेन आभिलेख्यं प्रदर्शनं विहितम्। पदकानां षड्-विंशतिः सौवर्णानि, विंशतिः राजतानि विंशतिश्च कांस्यमयानि - आहत्य भारतेन षट्-षष्टिः पदकानि विजितानि।

प्रत्येकमपि भारतीयः अस्याः सफलतायाः विषये गौरवम् अनुभवति। पदक-विजयो हि क्रीडकानां कृते गौरवस्य प्रसन्नतायाश्च विषयो भवति। इदं हि अशेष-देशस्य कृते, सर्वेषामपि देशवासिनाम कृते अत्यन्तं गौरवपर्व भवति। क्रीडा-स्पर्धायाः अन्ते यदा पदकैः साकं भारतस्य प्रतिनिधित्वं कुर्वन्तः क्रीडकाः तत्र सन्तिष्ठन्ते, त्रिवार्णिकेन धवजेन परिवेष्टिताः, राष्ट्रगानस्य स्वर-लहर्यश्च गुञ्जायमानाः भवन्ति तदा या नाम भावानुभूतिः भवति, यो हि सन्तोषो जायते, या प्रसन्नता समुद्भवति, एतत्सर्वं गौरवं विवर्धयति, मान-सम्माननञ्चवितानयति, किञ्चिद् अनुपमं विशिष्टञ्च अनुभूयते। अमुना अनुभवेन शरीरं मानसञ्च झङ्कृतं जायते। उर्मि-हिल्लोलेन संभरितो भवति समग्रः परिसरः। वयं सर्वे अनन्य-भाव-भरिताः भवामः। तादृशान् भावान् अभिव्यञ्जयितुं मम शब्द-वैभवं न्यूनायते। परञ्च एतेभ्यः क्रीडिका-क्रीडकेभ्यः अहं यत्किमपि श्रुतवान् तत् भवतः श्रावयितुम् अभिलषामि। नूनमहं गर्वम् अनुभवामि, भवन्तोऽपि गर्वम् अनुभविष्यन्ति।

अहं मनिकाबत्रा राष्ट्रमण्डलीय(commonwealth)-क्रीडास्पर्धासु चत्वारि पदकानि विजितवती। तेषू द्वे सौवर्णे एकं राजतं एकञ्च काञ्स्यमयम्। "मन की बात" प्रसारणस्य श्रोतॄन् अहं सूचयितुं वाञ्छामि यत् अतितरां प्रसीदामि यतो हि प्रप्रथमं भारते table-tennis-क्रीडा एतावती लोकप्रिया जायते। नूनम् अहम् उत्कृष्टतया स्पर्धाम् table-tennis-अक्रीडिष्यम्। सम्पूर्णस्यापि जीवनस्य उत्कृष्टा table-tennis-क्रीडा! एतत्पूर्वं मया यः पूर्वाभ्यासः कृतः तद्विषये सूचयितुमिच्छामि यत् निजप्रशिक्षकेण सन्दीपमहोदयेन साकं सुबहु अभ्यासम् अकरवम्। राष्ट्रमण्डलीयक्रीडास्पर्धाभ्यः प्राक् देशे अस्माकं शिबिराणि आसन् प्रशासनेन तत्र क्रीडास्पर्धासु सहभागित्वार्थं वयं प्रेषिताः आसन् एतदर्थं प्रशासनाय साधुवादान् व्याहर्तुं वान्छामि यतो हि तत्र गत्वा बह्वीषु आन्ताराष्ट्रियस्पर्धासु वयं क्रीडनावसरान् लब्धवन्तः। युवजनान् केवलम् इदमेव सन्देष्टुं समीहे यत् ते न कदापि निजनिर्णयात् विचलिताः भवेयुः। आत्मानम् अनुसन्दधतु।

अहं पी. गुरुराजः "मन की बात" प्रसारणस्य श्रोतॄन् अहं सूचयितुं वाञ्छामि यत् ऐषमः राष्ट्र्मण्डलीयक्रीडास्पर्धासु पदकविजयार्थं मया स्वप्नं दृष्टम् आसीत्। प्रप्रथमम् आसु स्पर्धासु भारताय पदकोपलब्धिं दत्वा अतितरां प्रसन्नोऽस्मि। कुन्दापुरा इति निजजन्मग्रामाय कर्णाटकैति मम राज्याय मम राष्ट्राय च एतत् पदक् प्राप्तिं समर्पयामि।

अहं मीराबाई चानूः एकविंशतितमासु राष्ट्रमण्डलीयक्रीडास्पर्धासु भारतस्य कृते प्रथमं सुवर्णपदकं विजितवती। अनया उपलब्ध्या प्रसीदामितमाम्। भारतस्य मणिपुरस्य च कृते मया स्वप्नं दृष्टम् आसीत् यदहं श्रेष्ठक्रीडिका स्यामिति एतत्सर्वम् अहं चलचित्रेषु पश्यन्ती आसम्। यथा मणिपुरे मम भगिनी तथा चान्यत् सर्वं दृष्ट्वा अहमपि भारतस्य मणिपुरस्य च कृते उत्कृष्टक्रीडिका भवितुं स्वप्नं दृष्टवती। मम सफलतायाः कारणमस्तिममानुशासनम् मम एकनिष्ठता समर्पणम् कठोरश्रमश्च।

राष्ट्रमण्डलीयक्रीडास्पर्धासु भारतस्य प्रदर्शनम् उत्कृष्टं तु आसीदेव युगपदेव एतद् विशिष्टमपि आसीत्।
अस्मिन् क्रमे अनेके विषयाः प्रथमवारमेव अभूवन् इति कृत्व इदं विशिष्टम्। किं भवन्तः जानन्ति यत् ऐषमः राष्ट्रमण्डलीयक्रीडास्पर्धासु सर्वेऽपि भारतीयाः मल्लाः सर्वेऽपि पदकानि विजितवन्तः। मनिकाबत्रा सर्वास्वपि स्पर्धासु पदकानि विजितवती। सा प्रथमा भारतीया महिला वर्तते या हि वैयक्तिक table tennis स्पर्धायां भारताय सुवर्णपदकम् अवाप्नोत्। भारतस्य कृते सर्वाधिकानि पदकानि लक्ष्यवेधार्थम् अधिगतानि।
पञ्चदशवर्षीयः भारतीयः लक्ष्यपदकविजेता कनिष्ठः क्रीडकः सम्वृत्तः। सचिनछौधरी राष्ट्रमण्डलीयक्रीडास्पर्धासु पदकविजयार्थम् अनन्यः भारतीयः भारोत्तोलकः अस्ति। ऐषमः क्रमे स्पर्धाः विशिष्टाः आसनिति वक्तुं शक्यते यतो हि पदकप्रापकेषु क्रीडिकानाम् अधिसङ्ख्यमासीत्। Squash क्रीडा भवतु वा मुष्टामुष्टिः भारोत्तोलनं वा स्यात् व भवेत् लक्ष्यवेधः महिलाक्रीडिकाभिः नितराम् उत्तमं प्रदर्शनं विहितम्। Badminton स्पर्धायान्तु अन्त्यचक्रे भारतस्यैव सैनानेह्वालः पीवीसिन्धुश्च क्रीडिकाद्वयस्य अध्ये द्वन्द्वं जातम्। सर्वेऽपि समुत्सुकाः आसन् यत् द्वन्द्वन्तु अस्त्येव परञ्च पदकद्वयमपि भारतेमेव अवाप्स्यति तत्सर्वम् अशेषराष्ट्रेण अवोलोकितम्। अहमपि एतद् दृष्ट्वा सुखम् अन्वभवम्। क्रीडास्पर्धालवः एते क्रीडकाः देशस्य विभिन्नभागेभ्यः लघुलघुनगरेभ्यः समायाताः आसन्। अनेकाः बाधाः नैकविधानि काठिन्यानि चातिक्रम्य एतावत्पर्यन्तम् आगतवन्तः तथा च एते यां सोपानसरणीम् अधिरूढवन्तः तेषां तासाञ्च अस्यां जीवनयात्रायां भवतात् पितरौ भवेद्वा अभिभावको वा संरक्षकः भवतु वा प्रशिक्षकः वा सहायकः कार्मिकः स्यद्वा सः विद्यालयो वा विद्यालयशिक्षकः भवेद्वा विद्यालयीयपरिवेशः अत्र सर्वेषामपि योगदानमस्ति।
तन्मित्राणामपि योगदानं विद्यते ये हि सर्वास्वपि परिस्थितिषु तेषां तासाञ्च मनोबलं प्रोत्साहितवन्तः। अहं एतेभ्यः क्रिडकेभ्यः युगपदेव तेभ्यः सर्वेभ्योऽपि भूरिशो वर्धापनानि शुभकामनाश्च वितरामि।

विगते मासे मन की बात प्रसारणावधौ अहं देशवासिनः विशेषेण च अस्मदीयान् युवकान् स्वस्थभारताभियानाय समाह्वयम् तथा चाहं प्रत्येकमपि नागरिकं निमन्त्रितवान्! आगच्छन्तु! अमुना आत्मानं संयोजयन्तु स्वस्थभारताभियानञ्च सन्नयन्तु। तथा चाहं बहु प्रसीदामि यत् जनाः महता उत्साहेन अमुना आत्मानं संयोजयन्ति। अनेके जनाः एतदर्थं स्वीयसमर्थनं प्रदर्शयन्तः माम् अलिखन् पत्राणि प्रेषितवन्तः सामाजिकसञ्चारमाध्यमेषु निज fitness मन्त्रान् fit india stories iti इति वृत्तान्यपि सम्विभाजितवन्तः।

अन्यतमः सज्जनः श्रीमान् शशिकान्तभोंसलेः तरणतालस्य निजचित्रं सम्प्रेषयन् अलिखत् -
ममायुधं हि मम शरीरम् मदीयं सत्त्वं चास्ति जलम् सन्त्रणमेव मम विश्वम्।

रूमादेवनाथः लिखति प्रातः भ्रमणेन आत्मानं प्रसन्नां स्वस्थाञ्च अनुभवामि। ततः परं सा कथयति।
देवनाथमहोदये! नात्र सन्देशलेशः प्रसन्नता एव स्वस्थता अस्ति।

धवलप्रजापतिः दीर्घपदयात्रायाः निजचित्रं सम्विभाजयन् अलिखत् मम कृते तु पर्यटनं दीर्घा पदयात्रा च एव स्वस्थभारताभियमस्ति। एतद्दृष्ट्वापि सुतरां सुखम् अन्वभवं यत् अनेके सुख्याताः लोकप्रियाश्च विशिष्टजनाः अपि अतितरां रोचकरीत्या स्वस्थभारताभियानस्य कृते अस्मदीयान् युवजनान् सततं प्रेरयन्ति। चलचित्रकलाकारः अक्षयकुमारः twitter इत्यत्र एकां दृश्यमुद्रिकां सम्विभजितवान्। अहञ्च ताम् अवालोकयम् भवन्तोऽपि सर्वे ताम् अवश्यम् अवलोकयन्तु अत्र सः काष्ठगुतिकाभिः साकं व्यायामं कुर्वन् अवलोक्यते तथा चासौ अवोचत् यत् अमुना व्यायामेन शरीरस्य पृष्ठभागस्य उदरस्य च मंसकोशिकाः पर्याप्तं लाभान्विताः भवन्ति। अपरापि तस्य दृश्यमुद्रिका एका बहुशः प्रचलिता जाता यस्यामसौ जनैः साकं वालीबालक्रीडां खेलति। अनेके अन्येऽपि युवानः fit india efforts इत्येतैः सार्धं सम्भूय नैजान् अनुभवान् सम्विभाजितवन्तः। विचारयामि यदेतादृन्शि आन्दोलनानि अस्माकं सर्वेषं ऋते अशेषदेशस्य च कृते अतितरां लाभदायीनि भवन्ति। अपरमेकं तथ्यं नूनं कथयिष्यामि विनैव कञ्चिदपि व्ययम् fit india आन्दोलनस्य नामास्ति योगाभ्यासः। fit india अभियाने योगस्य विशेषमहिमास्ति तथा च भवन्तः अपि सन्नद्धतायां संलग्नाः जाताः इति मन्ये। जूनमासीयः एकविंशतितमो दिवसः आन्ताराष्ट्रीययोगदिवसः अस्य माहात्म्यन्तु साम्प्रतं निखिलेऽपि विश्वे स्वीकृतमेव। भवतोऽपि इतः परं सन्नद्धाः भवन्तु। एकाकी नैव भवतां नगरम् भवतां नगरम् भवतां ग्रामः वसतिः विद्यालयः भवतां महाविद्यालयः प्रत्येकमपि सर्वदिधायुष्मन्तः भवतु नाम सः पुरुषः वा महिला योगेन साकम् आत्मानम् संयोजयितुं तैः नूनं प्रयतनीयम्। सम्पूर्णस्य शारीरिकविकासस्य कृते मानसिकविकासस्य कृते मानसिकसन्तोलनार्थं च योगस्य किं नाम उप्योगित्वम् इति साम्प्रतं भारते वा जगति अन्यत्र कथयितुं नावश्यकम् तथा च भवद्भिः दृष्टं स्यात् यत् एकस्यां रेखाचित्रितदृश्यमुद्रिकायां यस्याम् अहं प्रदर्शितोऽस्मि सा दृश्यमुद्रिका अद्यत्वे अतितरां प्रचलिता जायते। animation जनान् अहम् एतदर्थं वर्धापयामि यत्तैः अतिसूक्ष्मतया कार्यम् अनुष्ठितम् यथा हि कश्चित् शिक्षकः कर्तुं पार्यति। भवन्तोऽपि अनया दृश्यवाहिकया नूनं लाभान्विताः भवितारः।

मम युवानः सखायः! भवन्तः सम्प्रति परीक्षापरीक्षापरीक्षाचक्रतः निष्क्रम्य अवकाशविषयं चिन्तयन्तः स्युः।
अवकाशदिनानि केन प्रकारेण यापयानि कुत्रकुत्र वा पर्यटितव्यमिति इति विचारयन्तः भवेयुः। अहमद्य नूतनकार्यार्थं भवतः निमन्त्र्यितुं किमपि कथयितुमिच्छामि तथा च अहं दृष्टवान् यत् अनेके युवानः एतेषु दिनेषु किञ्चित् किञ्चित् नुतनं शिक्षितुमपि निजकालं यापयन्ति। ग्रिष्मकालीनस्य प्रशिक्षणस्य माहात्म्यम् एधतेतराम् तथा च युवजनाः अपि अस्य अन्वेषणं सततं कुर्वन्तः सन्ति तथा च एतादृक्प्रशिक्षणं नूनं स्वप्रकारकः नूतनानुभवो भवति। कक्षातो बहिः लेखनीकर्गदाभ्यां विनैव कम्प्यूटरतः दूरे जीवनम् अभिनवरीत्या जीवितुम् अनुभवितुञ्च अवसरो लभ्यते।

मम युवानः सखायः! कस्यचित् विशेषस्य प्रशिक्षणस्य कृते अद्याहं भवतः साग्रहं कथयामि। भारतसर्वकारस्य मन्त्रालयाः सन्तु नाम ते क्रीडामन्त्रालयो वा मानवसंसाधनविकासमन्त्रालयः आहोस्वित् पेयजलमन्त्रालयस्य विभागो वा सर्व्कारस्य त्रिचत्वारः मन्त्रालयाः सम्भूय ऐषमः स्वच्छभारतग्रीष्मकालीनप्रशिक्षणम् आरभन्त।

महादिविद्यालयीयच्छात्राः NCC युवानः NSS युवानः नेह्रुयुवकेन्द्रस्य युवानः ये हि किमपि कर्तुमिच्छन्ति समाजस्य कृते देशस्य कृते तथा च किमपि शिक्षितुं वाञ्छन्ति समाजपरिवर्तनार्थं च, ये हि आत्मानं संयोजयितुम् अभिलषन्ति निमित्तमात्रं भवितुम् ईहन्ते; रचनात्मिकाम् ऊर्जामाधृत्य समाजस्य कृते किमपि किमपि अनुष्ठातुं समीहन्ते तेषां सर्वेषां कृते अवसरोऽस्ति अपि च अमुना प्रयासेन स्वच्छतापि बलवति भविता तथा च यदा वयं ओक्टोबरमासस्य द्वितीयदिनाङ्कतः महात्मगान्धिनः सार्धशतीम् जयन्तीम् आयोजयिष्यामाः तत्पूर्वं किमपि कृतमिति सन्तोषं वयम् अनुभविष्यामः। एतदपि अत्र सविशेषं सूचयिष्यामि यत् ये नाम उत्तमोत्तमाः प्रशिशिक्षवः भविष्यन्ति यैः महाविद्यालयेषु उत्तमकार्याणि कृतानि भवेयुः विश्वविद्यालयेषु वा कृतकार्याः सन्ति एतदृशेभ्यः सर्वेभ्यः राष्ट्रियाः पुरस्काराः प्रदास्यन्ते। स्वच्छभारतमिशन इत्यमुना सफलेभ्यः प्रशिशिक्षुभ्यः प्रमाणपत्रमपि दास्यते। नैतावत् केवलं सफलेभ्यः प्रशिशिक्षुभ्यः UGC इति विश्वविद्यालयानुदानायोगः योग्यताङ्कद्वयमपि प्रदास्यति। छात्रच्छात्राः युवानश्च पुनरेकवारं निमन्त्र्यामि यत्ताः ते च अस्मात् प्रशिक्षणात् लाभान्विताः भवेयुः। भवन्तः MyGov इत्यत्र गत्वा पञ्जीकरणं कर्तुं प्रभवन्ति। आशासे यत् अस्मदीयाः युवानः स्वच्छतायाः एतदान्दोलनम् इतः परमपि अग्रेसारयिष्यन्ति। भवतां प्रयासविषयेऽपि अवगन्तुं समुत्सकोऽस्मि। भवन्तः स्वीयसूचनाः अवश्यमेव प्रेषयन्तु, वृत्तं विवरणञ्च प्रेषयन्तु, चित्राणि दृश्यवाहिकाश्च नूनं प्रेषयन्तु। आगच्छन्तु! अभिनवस्य अनुभवस्य कृते एतानि अवकाशदिनानि प्रशिक्षणावसरत्वेन यापयेम।

मम प्रियाः देशवासिनः! यथासौविध्यं अब्धावसरोऽहं दूरदर्शनस्य good news India इति कार्यक्रमम् अवश्य्मेव पश्यामि तथा च देशवासिनोऽइ निवेदयामि यत् good news India इति कार्यक्रमः अस्माभिः सर्वैः अवलोकनीयः तत्र चेदं विज्ञायते यत् अस्माकं देशस्य कस्मिन्श्चित् कोणे कियन्तो जनाः केन केन प्रकारेण समुचितं भद्रतरं रचनात्मकञ्च कार्यं कुर्वन्ति समीचीनञ्च घटते।

अहं विगतेषु दिनेषु अवालोकयम् यत् दिल्ल्याः आवासरहितानां मलिनवसतिवास्तव्यानाञ्च बालानां शिक्षागेतोः बृहदभियानमेकम् आरब्धम्। आरम्भे तु मार्गेषु भिक्षायाचकानां क्षुल्लककार्यनिरताणां बालानां च दशाम् अवलोक्य एते करुणार्द्रचित्ताः अस्मिन् रचनात्मके कर्मणि संलग्नाः अभूवन्। dदिल्ल्याः गीताकालोनीति वसतेः पार्श्वे लघुकुटीराणां पञ्चदशबालकैः सह आरब्धमिदम् अभियानमद्य रजधान्याः द्वादशेषु स्थानेषु द्विसहस्रं बालानां कृते कार्याणि करोति अमुना भियानेन संयुताः युवानः शिक्षकाः च निज कार्य बहुलायाः दिनचर्यायाः होराद्वयं मुक्तकालं धृत्वा सामाजिकपरिवर्तनस्य भगीरथप्रयासेऽस्मिन् व्यापृताः सन्ति।
भ्रातरः भगिन्यश्च! तादृक्रीत्या एव उत्तराखण्डस्य पर्वतीयक्षेत्राणां केचन कृषकाः समग्रस्य देशस्य कृषकाणां कृते पेरणस्रोतस्त्वेन सिद्धाः जाताः। ते समन्वितैः प्रयासैः न केवलं स्वस्यैव अपितु निजक्षेत्रस्यापि भाग्यपरिवर्तनं कृतवन्तः। उत्तराखण्डस्य बागेश्वरे मुख्यरूपेण मण्ड्वाचौलाईमक्काजौ इति यवभण्डीरकरम्भकेति देशजानाम् अन्नानां मूल्यानि नैव लभन्ते स्म परञ्च कपकोट इति उपजनपदस्य कृषकाः साक्षात् विपण्यां एतेषां विक्रयेण सञ्जामानायाः हानेः अपेक्षया ते मूल्यवृद्धेः मार्गम् अङ्गीकृतवन्तः, value addition इति पन्थानं स्वीकृतवन्तः। तैः किं कृतम्? एभ्यः क्षेत्रोत्पादेभ्यः शस्येभ्यः एव biscuit इति पिष्टक-निर्माणम् आरब्धम् ते पिष्टकानाञ्च विक्रयम् आरभन्त। क्षेत्रेऽस्मिन् मान्यतैषा बद्धमूलास्ति यत् iron-rich इति लौहतत्वसंयुतानि एतानि पिष्टकानि गर्भवतीनां महिलानां कृते अतितरां समुपयोगीनि भवन्ति। एते कृषकाः मुनारग्रामे एकां सहकारिसंस्थां विरचितवन्तः तथा च तत्र पिष्टकनिर्माणीम् स्थापितवन्तः। कृषकाणां पराक्रमं दृष्ट्वा प्रशासनमपि राष्टृईयाजीविकामिशन इति कार्यक्रमेण एतान् संयोजितवत्। एतानि पिष्टकानि साम्प्रतं न केवलं बागेश्वरजनपदस्य प्रायेण पञ्चाशति आङ्गनवाडीकेन्द्रेषु परञ्च आल्मोडाकौसानी पर्यन्तं प्राप्यन्ते। कृषकाणां परिश्रमेण अस्याः संस्थायाः वार्षिको विक्रयः न केवलं दशतः पञ्चदशलक्षरूप्य्कात्मको भवति अपि तु नवशतं कुटुम्बानि वृत्तितावसरान् प्राप्तवन्ति अतः जनपदात् सञ्जायमानं पलायनम् अवरुद्धम्।

मम प्रियाः देशवासिनः! प्रायेण वयं शृण्मः यत् भविष्यति काले जगति जलविषयकाणि युद्धानि भवितारः। प्रायेण सर्वो जनः इदं भाषते परञ्च विषयेऽस्मिन् अस्माकीनमपि किमपि दायित्वमस्ति न वा? किं वयं नैतद् अनुभवामः यत् जलसंरक्षणं हि कश्चन नूतनविषयो नैवास्ति ग्रन्थानां वा भाषायाः वा विषयो नैवास्ति। शताब्देभ्यः अस्माकं पूर्वजाः विसयमेनं जीवने क्रियान्वितं कृतवन्तः। प्रत्येकमपि जलबिन्दोः माहात्म्याय ते प्राथमिकतां दत्तवन्तः। ते तादृशान्नवनवीनान् समुपायान् अन्विष्टवन्तः यैः जलस्य प्रत्येकमपि बिन्दुं संरक्षितुं प्रभवेम? भवत्सु ये तमिलनाडुयात्रायाः अवसरान् लभन्ते ते जानन्ति यत् तमिलनाडुराज्ये कानिचित् मन्दिराणि तादृन्शि सन्ति यत्र सेचनव्यवस्थायाः जलसंरक्षणव्यवस्थायाः अकालप्रबन्धनस्य च बृहन्तः शिलालेखाः प्राप्यन्ते। मनारकोविलचिरानमहादेवीकोविलपट्टीपुदुकोट्टई प्रभृतिषु सर्वत्र बृहन्तः शिलालेखाः दृश्यन्ते। अद्यत्वेऽपि विभिन्नाः वाप्यः पर्यटनस्थलरुपेण चिन्हिताः सन्त्येव परञ्च नैतद् विस्मर्तव्यं यत् एतत्सर्वम् अस्मदीयानां पूर्वजानां जलसङ्ग्रहस्य अभियानस्य साक्षात् जीवन्तीव साक्ष्याणि सन्ति। गुजराते अडालज इत्यस्य पाटणस्य च राणी नी वाव् इति वापी या हि विश्वरिक्थत्वेन विराजये अनयोः भव्यता नितरां दर्शनीया वर्तते; प्रकारान्तरेण एताः वाप्यः जलमन्दिराणी एव सन्ति। यदि भवन्तः राजस्थानं यान्ति चेत् जोधपुरे चांद्बावडीति वापीम् द्रष्टुं नूनं यान्तु। एषा भारतस्य बृहत्तमासु सुन्दरतमासु चान्यतमा वापी वर्तते अपि च अत्र विशेषेण इदं ध्यातव्यमस्ति यत् एषा वापी तस्यां भूमौ विराजते यत्र प्रायेण जलाभावोऽनुभूयते। april may june july इति मासचतुष्टयस्य कालो हि तादृशः भवति यदा वर्षाजलस्य सङ्ग्रहस्य उत्तमावसरो भवति तथा च यदि वयं पूर्वमेव यावत्यः सन्नद्धताः कुर्मश्चेत् तावान् लाभो भविता। मनरेगा इति कार्यक्रमस्य आयव्ययपत्रकमपि एतज्जलसंरक्षणस्य कृते क्रियया अन्वीयते। विगतेवर्षत्रयावधौ जलसंरक्षणजलबन्धनयोः दिशि प्रत्येकमपि जनः स्वस्वरीत्या प्रयतितवान्। प्रतिवर्षं मनरेगा आयव्ययपत्रकात् अतिरिच्य जलसंरक्षणजलप्रबन्धनयोः कृते प्रायेण द्वात्रींशत्सहस्रकोटिरूप्यकाणि व्ययीकृतानि। विगतवर्षत्रयावधौ एतदृशोः जलसंरक्षणजलप्रबन्धनयोः समुपायानां माध्यमेन प्रायेण सार्धैकशतहैक्टेयरमिता भूमिः अधिकमात्रया लाभान्विता जाता। जलसंरक्षणजलप्रबन्धनयोः कृते भारतसर्व्कारद्वारा या धनराशिः मनरेगायोजनायै लभ्यते केचन जनाः अस्याः उत्तमोत्तमाण् लाभान् अवाप्नुवन्। केरले कुट्टूमपेरूर इत्यत्र नद्यां सप्तसहस्रं मनरेगाकर्मकराः सप्तौ दिनेषु कठोरतरं श्रमं विधाय तां नदीं पुनर्जीवितां कृतवन्तः। गङा यमुना चेति नद्यौ जलभरिते स्तः किन्तु उत्तरप्रदेशे कानिचित् अपराणि अपि क्षेत्राणि सन्ति यथा फतेहपुरजनपदस्य ससुरखदेरीति लघुनदीद्वयं ये हि शुष्के जाते। जनपदप्रशासनं मनरेगायोजनान्तर्गतं बृहन्मात्रिकायाः मृत्तिकायाः
जलसंरक्षणस्य च कार्यदायित्वं स्वीकृतवत्।
प्रायेण चत्वारिंशतः पञ्चचत्वारिंशतो ग्रामाणां जनानां साहाय्येन एतं शुष्कीजातं ससुरखदेरीति नदीद्वयं पुनर्जीवितं विहितम्। भवतु नाम पशुः वा पक्षी भवेद्वा कृषको वा कृषिक्षेत्रम् आहोस्वित् ग्रामः कियती हि बृहती आशीर्भरिता एषास्ति सफलता! आहन्तु इदमेव वच्मि यत् पुनरेकवारं
april may june july इति मासचतुष्टयस्य कालोऽस्माकं पुरस्तात् विराजये जलसञ्चयजलसंरक्षणयोः कृते वयमपि किन्चिद्दायित्वम् आवेहम वयमपि काश्चन योजनाः विरचयेम वयमपि किन्चित् क्रियान्वितं कृत्वा प्रदर्शयेम।

मम प्रियाः देशवासिनः! यदा मन की बात प्रसारणं भवति तदा अहं परितः सन्देशान् पत्राणि दूरभाषसंवादान् च सततम् अवाप्नोमि। पश्चिमबङ्गालस्य उत्तरचतुर्विंशतिपरगनाजनपदस्य देवीतोलाग्रामस्य आयनकुमारबनर्जी MyGov इत्यत्र स्वीयटिप्पण्याम् अलिखत् "वयं प्रतिवर्षं रबीन्द्रनाथजयन्तीम् आयोजयामः परञ्च अनेके जनाः नोबेलपुरस्कारविजेतुः रबीन्द्रनाथठाकुरस्य शान्तिपूर्णरीत्या सुन्दरतया समन्वितभावेन च साकं जीवनदर्शनस्य विषये नैव जानन्ति। कृपया मन की बात कार्यक्रमे विषयमेनम् आलक्ष्य चर्चां करोतु येन जनाः एतद्विषये अवगताः स्युः।" 

अहं आयनमहोदयाय धन्यवादान् व्याहरामि यओ हि सः मन की बात प्रसारणस्य सर्वेषामपि बन्धूनां ध्यानमत्र आकर्षयत्। गुरुदेवठाकुरः ज्ञानविवेकयोःयुतः सन् स्वीयलेखनैः प्रत्येकमपि जनं अप्रतिमरूपेण प्राभावयत्। रबीन्द्रठाकुरः प्रतिभाशाली व्यक्तिः आसीत् बहुआयामी सर्जकश्च परञ्च तस्मिन् वर्तमानम् अन्यतमं शिक्षकं प्रतिपलमनुभवितुं शक्यते। सः गीताञ्जल्याम् अलिखत् यत् यस्य पार्श्वे ज्ञानं वर्तते तस्येदं परमं दायित्वं यत् सः तज्ज्ञानं जिज्ञासुभ्यः वितरेत्।

अहं बङ्गभाषां नैव जानामि परञ्च यदाहं बालः आसं तदा प्रातः शीघ्रोत्थानस्य अभ्यासः आसीत् बाल्यकालादेव तथा च पुर्वीये हिन्दुस्थाने आकाशवाणीप्रसारणं शीघ्रम् आरभते पश्चिमीय च हिन्दुस्थाने विलम्बात् आरभते अतः प्रायेण अनुमिनोमि यत् प्रातः सार्धपञ्चवादने रबीन्द्रसङ्गीत्न साकं प्रसारणमिदं प्रारभते स्म तथा चैतस्य श्रवणस्य ममाभ्यासः जातः। भाषां तु नैव जानामि स्म परञ्च प्रातः शीघ्रम् उत्थाय आकाशवाण्या प्रसार्यमाणस्य रबीन्द्रसङ्गीतस्य श्रवणाभ्यासकारणात् यदा आनन्दलोके आगुनेर पोरोशमोनी इत्यादिकवितानां श्रवणावसरो लभ्यते स्म तदा मम मानसम् नितरां चैतन्यानुभूतिं करोति स्म। भवन्तोऽपि रबीन्द्रसङ्गीतेन तस्य च कविताभिः नूनं प्रभाविताः इति मन्ये। अहं रबीन्द्रनाथटाकुराय सादरम् अञ्जलिम् अर्पयामि।

मम प्रियाः देशवासिनः! कतिपयदिनान्तरं रमजानस्य पवित्रमासः आरप्स्यते। अशेषजगति रमजानमासः पूर्णश्रद्धया ससम्मानञ्च आयोज्यते। रोजाइत्युपवासस्य सामूहिकपक्षोऽयं यत् यदा मानवः स्वयं क्षुधितो भवति तदा सः अन्येषामपि क्षुधामनुभवति। यदा सः स्वयं पिपासार्तो भवति तदा सः इतरेषां पिपासायाः अनुभवं करोति। पैगम्बरमोहम्मदसाहिबस्य शिक्षायाः दायित्वं भवति। एकदा अन्यतमः जिज्ञासुः पैगम्बरमोहम्मदसाहिबम् अपृच्छत् - इस्लामविचारसरणौ किं नामकार्यं सर्वोत्तमम्? पैगम्बरमोहम्मदसाहिबः उदतरत् - कस्मैचित् निर्धनाय अपेक्षवते च भोजनप्रदानं तथा च सर्वैः साकं परिचितैः वा अपरिचितैः सद्भावपुरस्सरं मेलनं हि उत्तमोत्तमं कार्यम्। पैगम्बरमोहम्मदसाहिबः करुणाज्ञानयोः विश्वसिति स्म। सः अहङ्कारशून्यः आसीत्। सः कथयति स्म यत् अहङ्कारात् ज्ञानं पराजयते। पैगम्बरमोहम्मदसाहिबः आमिनोति स्म यत् कश्चन अपि जनः निजपवित्रात्मना धनी भवति न च भौतिकधनवैभवेन। अहं सर्वेभ्यो देशवासिभ्यः रमजानपवित्रमासोपलक्ष्ये शुभकामनाः व्याहरामि तथा चाशासे यत् अवसरोऽयं जनेभ्याः शान्तिसद्भावनात्मकं सन्देशमनुसर्तुं सततं प्रेरयिष्यति।

मम प्रियाः देशवासिनः! बुद्धपूर्णिमा प्रत्येकमपि भारतीयस्य कृते विशेषदिनत्वेन वर्तते। वयं गौरवम् अनुभवामः यत् भारतं हि सेवा करुणात्यागादिगुणानां शक्तिप्रदर्शकस्य महामानवस्य भगवतो बुद्धस्य भूमिः यो हि अशेषजगति कोटिशो जनानां मार्गदर्शनम् अकरोत्। बुद्धपूर्णिमापर्व भगवतो बुद्धस्य स्मरणपुरस्सरं तेन प्रदर्शितमार्गानुसरणस्य प्रयासार्थं सङ्कल्पार्थम् अग्रेसराणर्थञ्च सर्वेषामपि अस्माकं दायित्वं पुनः स्मारयति। भगवान् बुद्धः शान्तिसमानतासद्भावबन्धुत्वभावानां प्रेरणाशक्तिः वर्तते। एतानि तान्येव मानवीयमूल्यानि सन्ति येषामावश्यकता अद्यतने जगति सर्वाधिकानुभूयते।

बाबासाहिबः डा आम्बेदकरः सबलं निगदति यत् तस्य सामाजिकदर्शने भगवतो बुद्धस्य महती प्रेरणासीत्।

बाबासाहिबः सम्विधनमध्यमेन दलितन् पिदितन् शोसितन् वज्चितन् निर्धनन् च कोतिकोतिशो जनन् समर्थन् व्यदधत्। इतः परम् उत्कृष्टं करुणोदाहरणं नान्यत् भवितुमर्हति। जनानां पीडानिवारणार्थम् एषा करुणा भगव्तो बुद्धस्य महत्तमेषु गुणेषु अन्यतमासीत्। एवं निगद्यते यत् बौद्धभिक्षवः विभिन्नदेशानां यात्रां कुर्वन्ति स्म। ते आत्मना साकं भगवतो बुद्धस्य समृद्धविचारान् आदाय गच्छन्ति स्म तथा चेदं सर्वेष्वपि कालेषु सञ्जायते स्म। कृत्स्नेऽपि एशियाक्षेत्रे भगवतो बुद्धस्य शिक्षा उपदेशाश्च अस्मभ्यं रिक्थत्वेन प्राप्ताः सन्ति। एते अनेकेषु एशियाद्वीपीयदेशेषु यथा चीन जापानकोरियाथाइलैण्डकम्बोडियाम्यामारप्रभृतिषु देशेषु बुद्धस्य एषा परम्परा बुद्धस्य शिक्षा मूलैः सहकृतास्ति तथा च इदमेव कारणं यत् वयं बौद्धपर्यटनार्थम् आधारात्मकं स्वरूपं विकासयामः यद्धि दक्षिणपूर्वीयैशियाक्षेत्रस्य महत्वपूर्णस्थानानि भारतस्य विशिष्टैः बौद्धस्थलैः संयोजयति। भारतसर्वकारः अनेकेषां बौद्धमन्दिराणां पुनरुद्धारकार्येषु सहभागित्वमावहन्ति इति कृत्वा अहं नितरां प्रसीदामि। अहं बुद्धपूर्णिमावसरे जगति सर्वत्र वर्तमानेभ्याः भगवतः बुद्धस्य करुणासिद्धान्तेषु आहितविश्वासेभ्याः मङ्गल्मयीं कामनाम् अर्पयामि। मम प्रियाः देशवासिनः। 

पुनः मन की बात प्रसारणे मेलिष्यामः तदा पुनः सम्भाषणं करिष्यामः। भूरि भूरि धन्यवादः!!!